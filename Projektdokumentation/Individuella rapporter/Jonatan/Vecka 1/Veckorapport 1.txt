Vecka 1

Jag tycker vi fick en bra start på veckan eftersom vi lyckades få ihop en grupp dagen efter första föreläsningen som dessutom var överens om vilket projekt vi skulle välja. Däremot har det varit svårt att få kontakt med företaget vilket känns avgörande för att vi skall kunna börja förstå vad arbetet med projektet innebär och för att vi överhuvudtaget ska kunna sätta igång med arbetet. 

Till slut fick två gruppmedlemmar träffa Cybercom och har uppdaterat resten av gruppen i efterhand, men det känns fortfarande som att jag behöver träffa dom själv för att få en klar bild i vad som förväntas av oss, vad vi kan förvänta oss av dom och vad projektet faktiskt kommer att innebära. Det kom ett bakslag i form av att den ansvarige för projektet vi hade valt har slutat och därmed måste vi byta projekt. Även om det nya projektet känns lika tilltalande känner jag att vi får köra på det nu istället för att börja om, och ödsla mer tid, med ett annat företag. 

Sammanfattningsvis har det varit frustrerande eftersom jag känt att jag vill få en bra start och sätta igång att jobba, men allt väntandet har dragit ut på tiden vilket nu istället får det att kännas som att vi ligger efter. Det som känns positivt är att vi verkar fått ihop en bra och stabil grupp där ambitionsnivåerna verkar vara på samma nivå. Det känns som att jag kan förlita mig på att alla vill göra ett bra jobb och jag tror att vi kommer att göra bra ifrån oss som team.

Arbetstid: 7,5h